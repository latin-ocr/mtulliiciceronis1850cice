4ss

4

5

6

7

8

9

10

11

12

13

14

DE OFFICIIS ⁷

detur habuisse rationem : quae formam nostram reliquamque
figuram, in qua esset species honesta, eam posuit in promptu,
quae partes autem corporis ad naturae necessitatem data»
aspectum essent deformem habiturae atque turpem, eas con-
texit atque abdidit. Hanc natura-3 tam diligentem fabricam
imitata est hominum verecundia. Quae enim natura oc-
cultavit, eadem omnes, qui sana mente sunt, removent ab
oculis ε ipsique necessitati dant operam ut quam occultissime
pareant: quarumque partium corporis usus sunt necessarii,
eas neque partes neque earum usus suis nominibus appel-
lant: quodque facere turpe non est, modo occulte, id dicere
obscoenum est. Itaque nec aperta actio rerum illarum petu-
lantia vacat, nec orationis obscoenitas. Nec vero audiendi
sunt Cynici, aut si qui fuerunt Stoici paene Cynici, qui re-
prehendunt et irrident, quod ea, quae re turpia non sint,
nominibus ac verbis flagitiosa ducamus : illa autem, quae tnr-
pia sint, nominibus appellemus suis. Latrocinari‚ fraudare,
adulterare, re turpe est, sed dicitur non obscoene: liberis
dare operam, re honestum est, nomine obscoenum: plura-
que in eam sententiam ab eisdem contra verecundiam dispu-
tantur. Nos autem naturam sequamur, et ab omni, quod
abhorret ab oculorum auriumque approbatione, fugiamus.
StatuS, incessus sessio, accubitio, vultuS, oculi, manuum
motus, teneant illud decorum. Quibus in rebus duo maxime
sunt fugienda, ne quid effeminatum aut molle, et ne quid
durum aut rusticum sit. Nec vero histrionibus oratoribusque
concedendum est, ut iis haec apta sint, nobis dissoluta.
Scenicorum quidem mos tantam habet vetere disciplina vere—
cundiam, ut in scenam sine subligaculo prodeat nemo. Ve-
rentur enim, ne, si quo casu evenerit, ut corporis partes
quaedam aperiantur, aspiciantur non decore. Nostro quidem
more cum parentibus puberes filii, cum soceris generi non
lavantur, Retinenda igitur est hujus generis verecundia,
praesertim natura ipsa magistra et duce

XXXVI. Cum autem pulchritudinis duo genera snit,
quorum in altero venustas sit, in altero dignitas ; venustatem

