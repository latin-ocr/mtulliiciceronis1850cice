mmm 11. CAP. v. 61

et qui principes inveniendi fuerunt, quem ex quaque belua
usum habere possemus, homines certe fuerunt: nec hoc tem-
pore sine hominum opera aut pascere eaS, aut domare, aut
tueri, aut tempestivos fructus ex his capere possemus : ab eis-
demque et eas, quae nocent, interficiuntur, et quae usui pos-
sunt esse, capiuntur. Quid enumerem artium multitudinem, 6
sine quibus vita omnino nulla esse potuisset? Quid enim
aegris subveniret, quae esset oblectatio valentium, qui victus
aut cultus, nisi tam multae nobis artes ministrarent, quibus
rebus exculta hominum vita tantum distat a victu et cultu be-
stiarum? Urbes vero sine hominum coetu non potuissent 7
nec aedificari, nec frequentari: ex quo leges moresque con-
stituti, tum juris aequa descriptio certaque vivendi disciplina.
Quas res et mansuetudo animorum consecuta et verecundia 8
est: effectumque, ut esset vita munitior, atque ut'dando et
accipiendo mutandisque facultatibus et commodandis nulla re
egeremus

V. Longiores hoc loco sumus, quam necesse est. Quis
est enim, cui non perspicua sint illa, quae pluribus verbis a
Panaetio commemorantur, neminem neque ducem belli nec
principem domi magnas res et salutares sine hominum stu-
diis gerere potuisse‘? Commemoratur ab eo ThemistocleS‚ 9.
Pericles, Cyrus, Agesilaus, Alexander, quos negat sine adju-
mentis hominum tantas res efficere potuisse. Utitur in re
non dubia testibus non necessariis,

Atque ut magnas utilitates adipiscimur conspiratione ho· 3
minum atque consensu: sic nulla tam detestabilis pestis est,
quae non homini ab homine nascatur. Est Dicaearchi liber 4
de interitu hominum, Peripatetici magni et copiosi 1 qui col-
lectis ceteris causis, eluvionis, pestilentiae‚·vastitatis, belua-
rum etiam repentinae multitudinis, quarum impetu docet quae-
dam hominum genera esse consumpta; deinde comparat,
quanto plures deleti sint homines hominum impetu, id est,
cellis aut seditionibUS, quam omni reliqua calamitate.

Cum igitur hic locus nihil habeat dubitationis, quin ho- ὅ

