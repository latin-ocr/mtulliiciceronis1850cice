ι DE OFFICIIS

id mihi assumo, videor id meo jure quodam modo vindicare.

5 Quam ob rem magnopere te hortor, mi Cicero, ut non so⁴
lum orationes meas, sed hos etiam de philosophia libros,
qui se jam illis fere aequarunt, studiose legas. Vis enim
dicendi major est in illis, sed hoc quoque colendum est
aequabile et temperatum orationis genus.

6 Et id quidem nemim video Graecorum adhuc contigisse,
ut idem utroque in genere elaboraret, sequereturque et illud
forense dicendi, et hoe quietum disputandi genus: nisi forte
Demetrius Phalereus in hoc numero haberi potest, disputator
subtilis, orator parum vehemens, dulcis tamen, ut Theo—

7 phrasti discipulum possis agnoscere. Nos autem quantum
in utroque profecerimus, aliorum sit judicium: utrumque

8 certe secuti sumus. Equidem et Platonem existimo, si genus
forense dicendi tractare voluisset, gravissime et copiosissime
potuisse dicere; et Demosthenem, si illa, quae a Platone di-
dicerat, tenuisset et pronuntiare voluisset, ornate splendide-
que facere potuisse. Eodemque modo de Aristotele et Iso-
crate judico: quorum uterque suo studio delectatus con-
tempsit alterum.

ΙΙ. Sed curn statuissem scribere ad te aliquid hoc tem·
pore, multa posthac, ab eo ordiri maxime volui, quod et aetat?

2 tuae esset aptissimum, et auctoritati meae. Nam cum multa
sint in philosophia et gravia et utilia accurate copioseque a
philosophis disputata: latissime patere videntur ea, quae de

3 officiis tradita ab illis et praecepta sunt. Nulla enim vitae
pars neque publicis, neque privatis, neque forensibus, neque
domesticis in rebus; neque si tecum agas quid, neque si cum
altero contrahas, vacare officio potest: in eoque et colendo
sita vitae est honestas omnis, et in negligendo turpitudo.
4 Atque haec quidem quaestio communis est omnium philoso-
phorum. Quis est enim, qui nullis officii praeceptis tradendis

5 philosophum se audeat dicere? Sed sunt nonnullae disci·
plinae, quae propositis bonorum et malorum finibus officium
ὅ omne pervertunt. Nam qui summum bonum sic instituit, ut
nihil habeat cum virtute conjunctum, idque suis commodis,

