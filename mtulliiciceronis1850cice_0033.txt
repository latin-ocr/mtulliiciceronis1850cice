LIBER 1. OAP. xv. 21

Nam et qui gratificantur cuipiam, quod obsit illi, cui 3
prodesse velle videantur, non benefici, neque liberales, sed
perniciosi assentatores judicandi sunt: et qui aliis nocent, ut
in alios liberales sint, in eadem sunt injustitia, ut si in suam
rem aliena convertant. Sunt autem multi, et quidem cupidi 4
splendoris et gloriae‚ qui eripiunt aliis, quod aliis largiantur.
ilique arbitrantur, se beneficos in suos amicos visum iri, si
locupletent eos quacunque ratione. [d autem tantum abest
officio, ut nihil magis officio possit esse contrarium. Viden· 5
dum est igitur, ut ea liberalitate utamur, quae prosit amicis,
noceat nemini. Quare L. Sullae et C. Caesaris pecuniarum 6
translatio a justis dominis ad alienos non debet liberalis vi-
deri. Nihil est enim liberale, quod non idem justum.

Alter erat locus cautionis, ne benignitas major esset, 7
quam facultates. Quod qui benigniores volunt esse, quam
res patitur, primum in eo peccant, quod injuriosi sunt in
proximos: quas enim copias his ct suppeditari aequius est
et relinqui, eas transferunt ad alienos. Inest autem in tali 8
liberalitate cupiditas plerumque rapiendi et auferendi per in-
juriam, ut ad largiendum suppetant copiae. Videre etiam 9
licet, plerosque non tam natura liberales, quam quadam glo-
ria ductos, ut benefici videantur, facere multa, quae proficisci
ab ostentatione magis, quam a voluntate videantur. Talis
autem simulatio vanitati est conjunctior, quam aut liberali-
tati aut honestati.

Tertium est propositum, ut in beneficentia delectus esset Ἡ,
dignitatis: in quo et mores ejus erunt spectandi, in quom
beneficium conferetur, et animus erga nos, et communitas ac
societas vitae, et ad nostras utilitates officia ante collata.
Quae ut concurrant omnia, optabile est; si minus, plures '11
causae majoresque ponderis plus habebunt.

XV. Quoniam autem vivitur non cum perfectis hominibus
planeque sapientibus, sed cum iis, in quibus praeclare agitur
si sunt simulacra virtutis: etiam hoc intelligendum puto, ne-
minem omnino esse negligendum, in quo aliqua significatio
virtutis appareat3 colendum autem esse ita quemque maxime.

