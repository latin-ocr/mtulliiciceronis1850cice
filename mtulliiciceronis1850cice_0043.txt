mnan 1. CAP. xxm. 31

Ut enim alios omittam, nobis rem publicam gubernantibus, 11
nonne togae arma cesserunt? neque enim periculum in re
publica fuit gravius unquam, nec majus otium. Ita consiliis 12
diligentiaque nostra celeriter de manibus audacissimorum ci-
vium delapsa arma ipsa ceciderunt. Quae res igitur gesta 13
unquam in bello tanta? qui triumphus conferendus ἱ) Licet
enim mihi, Marce fili, apud te gloriari, ad quem et hereditas
hujus gloriae et factorum imitatio pertinet. Mihi quidem 14
certe vir abundans bellicis laudibus Cn. PompeiuS, multis
audientibus, hoc tribuit, ut diceret, frustra se triumphum
tertium deportaturum fuisse, nisi meo in rem publicam bene-
ficio, ubi triumpharet, esset habiturus. Sunt igitur domesti- 15
cae fortitudines non inferiores militaribus: in quibus plus
etiam, quam in his, operae studiique ponendum est.

XXIII. Omnino illud honestum, quod ex animo excelso
magnificoque quaerimus, animi efficitur, non corporis viribus,
Exercendum tamen corpus et ita afficiendum est, ut obedire
consilio rationique possit in exequendis negotiis et in labore
tolerando. Honestum autem id, quod exquirimus, totum est 2
positum in animi cura et cogitatione: in quo non minorem
utilitatem afferunt, qui togati rei publicae praesunt„ quam
qui bellum gerunt. Itaque eorum consilio saepe aut non 3
suscepta, aut confecta bella sunt, nonnunquam etiam illata:
ut M. Catonis bellum tertium Punicum, in quo etiam mortui
valuit auctoritas. Quare expetenda quidem magis est decer- 4
nendi ratio, quam decertandi fortitudo: sed cavendum, ne id
bellandi magis fuga, quam utilitatis ratione faciamus. Bellum
autem ita suscipiatur, ut nihil aliud nisi pax quaesita vi·
deatur. Fortis vero et constantis est, non perturbari in re- 5
bus asperia nec tumultuantem de gradu. dejici, ut dicitur;
scd praesenti animo uti et consilio, nec a ratione discedere.
Quamquam hoc animi, illud etiam ingenii magni est, prae- 6
cipere cogitatione futura, et aliquanto ante constituere, quid
accidere possit in utramque partem, et quid agendum sit,
cum quid evenerit3 nec committere, ut aliquando dicendum
sit non putaram. Haec sunt opera magni animi et excelsi.

