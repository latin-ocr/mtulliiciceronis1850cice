cinna ι. cA'r. vu. 18

{n qua excellere pulchrum putamus: labi autem, errare, ne-
scire, decipi, et malum et turpe ducimus. In hoc genere 3
et naturali et honesto duo vitia vitanda sunt ε unum, ne in-
cognita pro cognitis habeamus, hisque temere assentiamur.
Quod vitium effugere qui volet, (omnes autem velle debent)
adhibebit ad considerandas res et tempus et diligentiam.
Alterum est vitium, quod quidam nimis magnum studium 4
multamque operam in res obscuras atque difficiles conferunt,
easdemque non necessarias. Quibus vitiis declinatis, quod in 5
rebus honestis et cognitione dignis operae curaeque ponetur
id jure laudabitur: ut in astrologia O. Sulpicium audivimus,
in geometria Sex. Pompeium ipsi cognovimus, multos in dia-
lecticis, plures in jure civili. Quae omnes artes in veri in· 6
vestigatione versantur, cujus studio a rebus gerendis abduci
contra officium est. Virtutis enirn laus omnis irr actione con-
sistit: a qua tamen fit intermissio saepe, multique dantur ad
studia reditus: tum agitatio mentis, quae nunquam acquies-
cit, potest nos in studiis cognitionis, etiam sine opera nostra,
continere. Omnis autem cogitatio motusque animi aut in ’7
consiliis capiendis de rebus honestis et pertinentibus ad bene
beateque vivendum, aut in studiis'scientiae cognitionisque
versabitur. Ac de primo quidem officii fonte diximus.

VII. De tribus autem reliquis latissime patet ea ratio,
qua societas hominum inter ipsos et vitae quasi communitas
continetur: cujus partes duae, justitia, in qua virtutis
splendor est maximus, ex qua viri boni nominantur3 et huic
conjuncta b en e fi c e nti a ‚ quam eandem vel benignitatem
vel liberalitatem appellari licet.

Sed ju s titi ae primum munus est, ut ne cui quis noceat, 2
nisi lacessitus injuria3 deinde ut communibus pro commu-
nibus utatur, privatis ut suis. Sunt autem privata nulla 3
natura, sed aut vetere occupatione, ut qui quondam in
vacua venerunt; aut victoria, ut qui bello potiti sunt; aut
lege, pactione, conditione, sorte. Ex quo fit, ut ager Ar-
pinas Arpinatium dicatur, Tusculanus Tusculanorum: simi-
lisque est privatarum possessionum descriptio. Ex quo quia 4 p

