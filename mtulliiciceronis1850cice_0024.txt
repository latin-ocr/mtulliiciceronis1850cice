12 · ms osricus

nobilitatum non sit, tamen honestum est; quodque vcra
dicimus, etiamsi a nullo laudetur, natura esse laudabile

V. Formam quidem ipsam, Marce fili, et tamquam facicm
honesti vides: quae, si oculis cerneretur, mirabiles amores,
2 ut ait Plato, excitaret sapientiae. Sed omne, quod est
honestum, id quattuor partium oritur ex aliqua. Aut enim
in perspicientia veri sollertiaque versatur: aut in hominum
societate tuenda, tribuendoque suum cuique, et rerum con-
tractarum fide: aut in animi excelsi atque invicti magnitu-
dine ac robore: aut in omnium, quae fiunt quaeque dicuntur,
3 ordine et modo, in quo inest modestia et temperantia. Quae
quattuor quamquam inter se colligata atque implicata sunt,
tamen ex singulis certa officiorum genera nascuntur. Velut
ex ea parte, quae prima descripta est, in qua sapientiam et
prudentiam ponimus, inest indagatio atque inventio veri;
4 ejusque virtutis hoc munus est proprium. Ut enim quisque
maxime perspicit, quid in re quaque verissimum sit, quique
acutissime et celerrime potest et videre et explicare rationem ;
5 is prudentissimus et sapientissimus rite haberi solet. Quo
circa huic, quasi materia, quam tractet et in qua versetur,
subjecta est veritas. Reliquis autem tribus virtutibus neces-
sitates propositae sunt ad eas res parandas tuendasque, qui-
bus actio vitae continetur; ut et societas hominum conjunc-
tioque servetur; et animi excellentia magnitudoque, cum in
augendis opibus utilitatibusque et sibi et suis comparandis,
ὅ tum multo magis in his ipsis despiciendis eluceat. Ordo
autem, et constantia, et moderatio, et ea, quae sunt his simi-
lia, versantur in eo genere, ad quod est adhibenda actio
quaedam, non solum mentis agitatio. His enim rebuS, quaa
tractantur in vita, modum quendam et ordinem adhibentes,
honestatem et decus conservabimus.

VI. Ex quattuor autem locis, in quos honesti naturam vim-
que divisimus, primus ille, qui· in veri cognitione con-
2 sistit, maxime naturam attingit humanam. Omnes enim
trahimur et ducimur ad cognitionis et scientiae cupiditatem,

